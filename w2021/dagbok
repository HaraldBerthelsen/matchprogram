1/5 KIF Örebro hemma

De två första matcherna kunde nästan räknas som träningsmatcher på ett sätt, ingen förväntade sig egentligen mer än att bajen skulle kunna hålla spelet uppe någorlunda, även om man ju kunde hoppats på lite bättre utdelning, särskilt hemma mot häcken. Men idag är det väl upp till bevis - ska vi kunna klara oss bättre än att bli ett bottenlag så är nog det här en sån match vi bör vinna. Två möten med Örebro på våren, 3-0 i cupen och 1-1 i träningsmatch har vi med oss. Kanske har dom lärt sig av det och gör något helt annat den här gången?

Lite nervöst och kanske lite helgdämpad stämning i backen ovanför kanalplan. INte lika glatt och högljutt som förra gången. Lite mer utslagna träd också, inte helt lätt att se.
Är bajen också lite nervösa? Där jag står ser det ut som att vi missar öppet mål gång på gång - det kan bero på ett träd som skymmer halva Örebros mål och oftast den hjälmprydda målvakten.
Jag tror att det händer mycket på vänsterkanten med Pedersen och Larsson, men ser inte mycket av det. Emilia LArsson skjuter i stolpen så att det smäller om det, närmare kommer inte bajen i första halvlek.

Vi rusar hem genom söders gator och ser andra halvlek på tv. Finns ju fördelar och nackdelar.. Glad kommentator, antingen är han Bajare eller så gillar han bara fin fotboll - för nu ser det bra ut, full fart framåt. Janogy får flera gånger med sig bollen på högerkanten och kommer till fina inspel och det dröjer inte längre än till 55e minuten innan Hanna Folkesson (vilket jobb hon gör, styr upp på mitten, hjälper till hemåt, och nu gör hon målen också) får en fot på just en sånt inspel och sätter den i nät. Och nu är det inte nervöst längre - Emilia LArsson sätter tvåan några minuter senare, pass från Janogy igen, och Emma Jansson skjuter 3-0 på lite distans strax efteråt. Så där ja! Och i Bajen gör ju alla mål, Madelen Janogy visar det med att klacka in 4-0 i 77e minuten. Det bara fortsätter, Ellen Wangerheim kommer in och vill också göra mål, Emilia LArsson har ett par avslut till, Janogy kommer fri men målvakten läser hennes bredsida och räddar. Till slut kommer femman också, trasslig situation efter hörna. Vem gjorde målet? Vet inte, jag skulle ha trott Elsa Karlsson eller självmål, men Janogy får det, ja hon var ju där och nuddade kanske, jag kommer inte protestera..

Riktigt fin andra halvlek och hörni vilket lag vi har i damallsvenskan! Matchens lirare för mig tror jag är Emilia Larsson, hur många skott hade hon på mål? Ger sig aldrig, riktigt förbannad när bollen inte vill in fast vi leder med fem noll och det är två minuter kvar. Janogy förstås. Och Anna Tamminen fick hålla nollan! Kunde räkna upp alla..

DET ÄR 2677 tecken, alldeles för mycket, ska vara 1000-1200 ...

#####################################

