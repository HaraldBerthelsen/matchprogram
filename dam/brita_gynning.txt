Berätta lite om din bakgrund.

Ja - jag började spela ganska sent, på organiserad nivå. När jag var elva, tror jag. Jag var väldigt blyg som barn, så jag ville helt enkelt inte spela fotboll. Då började jag i Ekerö, där jag kommer ifrån. Vi hade ett avtal med AIKs f19 lag, så att jag kunde få mer matcher och mer avancerade träningar där. Så jag tränade med dom och spelade match en gång i veckan, plus att jag tränade och spelade med mitt eget lag. Det utvecklade mig förstås mycket som målvakt, att få spela så pass mycket som jag gjorde då. Sen blev jag tillfrågad om att gå över till aik, och det var så klart givet att jag måste ta den chansen, då var ju aik i elitettan och var på väg upp i damallsvenskan. Det var en kort tid, det var bara ett halvår som jag var i elitettan med dom, men det var ändå häftigt att få vara med om den sista delen. Sen var jag där i två och ett halvt år. Sen var jag i Eskilstuna i tre år. Fick inte spela, alls så mycket som jag hade velat. Men nu är jag i Stockholm, får spela mer, väldigt roligt. Det blir en annan sport nästan.

på vad sätt då, en annan sport?

Ja, sitter man på bänken länge, det var många år jag satt på bänken, det gjorde jag ju i aik också, så blir det att man går och tränar, man gör sitt, man är självklart peppad på matcherna och så, men man känner sig ju inte delaktig på samma sätt. Även om alla runt omkring ser en som lika värd, och alla i laget ser en som en lika stor del av laget .. så har man själv .. man vill ju alltid bidra, det är ju därför man håller på med det här. Man vill ju spela matcher, och får man inte göra det, så tappas det lite, även om viljan alltid finns kvar.

du spelade ändå en del matcher i aik?

Ja det blev lite blandat.. men sista halvåret fick jag spela, så jag spelade då när aik åkte ur damallsvenskan med typ två poäng.. så det var väl också lite utvecklande.. att vara arton och spela i damallsvenskan och släppa in typ fem mål i varje match.. och att få då ännu mer skott. så ja, det fick jag.

du kom till bajen mycket för att du inte fick spela i eskilstuna?

ja. jag kände att nu vill jag satsa på nåt nytt, ny miljö, ville också otroligt mycket hem till stockholm, familj och nära och kära som drog väldigt mycket, och sen så klart speltid. Med med det sagt, så är det tuff konkurrens här, tuffare än jag hade förväntat mig när jag signade för hammarby. Vilket är väldigt roligt och utvecklande också. Så ingenting är givet, och det tycker jag inte att det ska vara heller.

ni konkurrerar på lika villkor, du och Jonna?

Ja, jag tycker det iallafall.

Du spelade inte i våras mot aik?

Nej, jag var skadad, jag stukade foten riktigt rejält, och var borta de första tre matcherna. Och var man nervös innan så kändes det ännu mera - för att Jonna gjorde det ju jätebra, vi tog poäng och hon låste igen. Sen kom jag tillbaka och fick chansen, och det har väl ändå känts bra, tycker jag, att ha fått fortsatt förtroende. Men ändå sitter man där varje uttagning och bara väntar på att få höra sitt namn - och sen när man har fått det så bara (pust) ok nu kan jag slappna av..

en vecka till..

roligt att du sa att du började sent, inte ville för att du var blyg, du framstår ju som allt annat än blyg nu?

Ja .. det har väl kommit med åren, skulle jag säga. Mycket för att jag flyttade till Eskilstuna faktiskt, jag hade spelat med två där innan, och kände ju dom såklart, men det var ingen som jag var riktigt nära. Så det var ju en helt ny upplevelse. Att flytta till en ny stad, visserligen bara en och en halv timme bort från stockholm.. helt ny miljö, nya spelare, nya tränare, nya vänner runt omkring en. Det tvingar en, att behöva öppna upp, så att .. jag kan rekommendera det, att flytta hemifrån!

flytta till eskilstuna!

ja precis.

det var ju ett tag sen du spelade i aik. du kanske inte känner så många av spelarna där nu?

Några känner jag, framförallt känner jag dom från lite andra sammanhang också.. jag har en nära kompis som spelade i aik förra året, och då har jag väl lärt känna några genom henne. Så man har väl ändå lite koll. Jag känner några av tränarna också. Men när man är på planen, då känner man ju inte varandra!

Vad tror du om matchen mot aik? Hur ska ni göra?

Vi ska fortsätta göra det vi är bra på. Vi ska hålla det stabilt defensivt, trycka på, och ta vara lite bättre på chanserna som vi skapar. det är väl det vi behöver bli lite bättre på i laget, generellt, uppifrån och ner. För att stoppa aik handlar det mycket om att få stopp på Therese Simonsson, som är deras bästa målskytt och högt upp i skytteligan, att få stopp på deras spetsar, för dom har några som är riktigt bra. Så kan vi kontrollera dom och spela vårt spel, då tror jag vi går hem med tre pinnar. JAg har varit på aik-matcher, och ska man vara helt ärlig så har ju vi tio gånger bättre publik.

det var ändå tusen pers på matchen i våras? bara bajare?

Haha ja!

Du nämnde förut att du skulle rehab-träna, har du någon skadekänning eller så?

nej, lite allmänt sliten bara. jag är väl inte jättebra på att stoppa mig själv, när det kommer till träning och extra-träning, och är kanske inte riktigt van vid att kroppen belastas på det här sättet, för det måste jag säga, det är intensivare med den målvaktstränare som vi har nu, vilket jag inte är helt van vid ännu, jämför med eskilstuna. och planen är lite annorlunda, lite hårdare, som min kropp inte riktigt klarar av, så att då får man köra lite anpassat. jag tycker inte om det, men det måste man ju göra, det är kroppen som man ska använda, det som är viktigast i slutändan. Inget allvarligt men lite småkänningar som jag har hela tiden.

hur är målvaktsträningen då? mer intensiv är i eskilstuna?

Ja, det skulle jag säga, den är toppklass, jag tror inte det är många klubbar vare sig i elitettan eller damallsvenskan som har den kvalite vi har på träningarna. Det är ju tack vare Fia, och all den kunskap som hon besitter, både för att hon har spelat för inte så länge sen, men också att hon var det typen av spelare som hon var då. väldigt bra speluppfattning, bra på fötterna, vilket gör att hon idag kan lära mig och jonna väldigt mycket av det vi behöver jobba med. hon har väldigt bra öga för målvaktsjobbet. Hon är här två gånger i veckan och på hemmamatcher. Det är klart man önskar att hon kunde vara här varje träning, i eskilstuna hade vi en (henne??) nästan varje träning, men det är inte sagt att det måste vara bättre. När Fia är här, då är det viktigt att vi har bra kvalitet, så det ser vi till att vi har. Sen är det alltid bra för en målvakt att träna på fötterna också - även om isak försöker skjutsa iväg oss ofta .. så försöker vi vara med på possession-spel och passningsträning också.

folk brukar säga att det är annorlunda att vara målvakt..

Ja.. det är ju helt annorlunda förstås mot att vara utespelare, back, mittfält eller anfall, och det är väl just för att.. ja ta matchen nu senast, jag gör väl kanske fem ingripanden, jämfört med min backkollega som kanske gör trettio under en match, så att det blir ju en helt anna mental sport, det blir det, att man måste alltid vara beredd på det. Man måste kunna stå och kolla på en match i åttio minuter och sen i åttioandra eller nittio plus då ska man kunna göra en räddning, och maxprestera. Så om jag kollar på min pulsklocka efter en match, då ser man att det kan vara från noll till hundra på några sekunder.

så ibland står du där och småsover?

haha ja det kan man inte sticka under stol med. Det handlar också om att komma ner under dom perioderna när inget händer i närheten. Man kan inte stå och spänna sig hela tiden, då blir man ju trött.. Så är det för en målvakt. Efter matchen är man tröttare i huvet än i kroppen, om man jämför med en utespelare. Det blir lite annorlunda, målvakter är lite speciella, det lär man sig ändå, vi har ett lite annat psyke. Och så måste det vara för att klara av det, iallafall på en sån här nivå.

Du började när du var elva - bärjade du sopela fotboll å eller började du som målvakt då?

Jag började spela fotboll då. Jag blev målvakt väldigt tidigt, för jag insåg väl att jag har inte riktigt fallenheten för att vara utespelare. Frågan kom upp, det behövdes en till målvakt, och jag är en människa som hatar när det är en jobbig tystnad, så då sa jag  att jag kan väl tänka mig det. Så ställde jag mig i mål och märkte sen att fasen jag var ju ganska bra på det här! Så då ville jag fortsätta med det, man vill ju fortsätta med det man är bra på. Och sen började det gå bra, därifrån. Och här är jag nu!

Du är inte gammal men du har stått i mål på hög nivå rätt länge - känner du dig som en gammal räv i målet?

Ja jag tänkte på det häromdagen faktiskt - jag är en mer rutinerad spelare än vissa i laget, men jag skulle ändå inte säga att jag är en rutinerad och erfaren målvakt, uten det vill jag nog ha några år till på mig, innan jag vågar säga. Spela kontinuerligt förstås, men man får också mycket bara av att befinna sig i en damallsvensk miljö. Oavsett hur mycket man gör så är det svårt att komma ifrån att elitettan är ju en division lägre, i allt vad det kommer till ekonomi och tillgångar och sånt. Sen gör ju Hammarby det otroligt bra, men det blir litet annorlunda. I eskilstuna så började vi träna vid tre varje dag, då var jag väl hemma vid halv fem, här är jag i värsta fall inte hemma förrän halv åtta åtta..

Bor du på Ekerö?

Nej jag bor i Hägersten. Det är ändå i stockholm, en timme är den vanliga restiden.. i eskilstuna var det tio minuter på cykel.. så att en damallsvensk miljö oavsett om man spelar eller inte lär en väldigt mycket. i allt vad ansvar, och inställning, och vad det krävs, på en sån här nivå.

hurdan målvakt är du?

jag är en målvakt som tar mycket plats, jag är lyckligt lottad att ha en stark röst, så jag låter väldigt mycket, det är såklart användbart, jag kan skrika på mina medspelare så att det hörs planen över. Jag vill ta plats och försöker ta plats. Men jag skulle vilja bli lite mer spelförande på fötterna. SPorten utvecklas, och man ser att målvaktens fotspel blir bara viktigare och viktigare. Det kan man ju se på Edison, och många målvakter som spelar högt upp i premier league, som sätter 85 procent av sina passningar, det är ju en otrolig offensiv fördel för ett lag. Så där skulle jag vilja bli bättre, och också fortsätta utveckla mitt dominanta spel.

Edison, är det en förebild?

Nja, edison är ju såklart bra, sen har du terstegen?? i barcelona, degea i manchester??, jag tycker att alla har sina fördelar. Sen får väl alla sina dippar, jag tycker att neuer?? var väl en av mina förebilder, om man ska se det så, innan han skadades. Sen nu efter skadan tycker jag han har haft det lite svårt, nu tycker jag väl att terstegen är bättre. Så man ser väl lite hos olika, tar lite från alla. Och försöker väl mer inspireras än att ha en person som man verkligen vill vara, så.

Jag är som sagt bara intresserad av bajen, så jag har ingen aning om vad du snackar om där..

Om jag skulle säga nån så tycker jag Buffon är otroligt bra.

Skulle du rekommendera en ung tjej att satsa på att bli målvakt?

Ja absolut -och jag tycker nog nu när jag har varit ute till smålag och träna lite, så tycker jag nog att målvaktsyrket har fått en lite högra status, det är ganska många nu som vill vara målvakt och anfallare, fin kombination, så jag tycker det är fler och fler, jämfört med när jag var yngre, då var det ingen som ville vara målvakt, det var därför jag blev det egentligen.. Så ja det tycker jag, satsa på det, det är kul och man får lite annan uppmärksamhet. Det är allt eller inget, nästan.

vad gör du annars, utanför fotbollen?

Jag studerar, jag pluggar till folkhälsovetare. Det började jag när jag bodde i eskilstuna, på mälardalens högskola i västerås. tack och lov så lyckades jag tajma nu så att hela andra året på utbildningen är på distans, så jag kör distans nu, sen januari. Det krävs muycket disciplin har jag märkt, disciplin som jag trodde att jag hade, men som jag helt klart behöver förbättra.

Då är det ju bra att du har träningstider och så att förhålla dig till ?

Ja gud ja, verkligen.

Folkhälsovetare?

Jag brukar ta upp hans rosling som exempel, att han är väl liksom folkhälsovetarnas gud.. det handlar mycket om att jobba med olika befolkningsgruppers hälsa, att förebygga ohälsa och att främja hälsa, i princip, och det kan ta sig uttryck på otroligt många sätt. Man kan joba inom kommun, landsting, arbetsplatser till och med, med arbetshälsan där, hur man ska lägga upp den. Man kan jobba inom idrotten, det kanske är mitt främsta mål, man kan se hur positiv idrotten är till integration, i princip.

Så det är hälsa för en grupp, snarare är för en individ?

Ja, man kan jobba individuellt också, men då jobbar man ändå med i en viss grupp som detn individen tillhör. Ja så olkika befolkningsgrupper, man kan tänka tx alla som bor på södermalm, eller en specifik folkgrupp, kanske en viss grupp av invandrare, kanske nykomlingar, eller asylsökande, eller på en arbetsplat, så jag skulle kunna jobba inom Hammarby, föreningen, och se hur man kan anpassa, jämlikhetsfrågor, hur det påverkar, kvinnliga anställda, jag valde det för att jag är intresserad av hälsa men också för att det är otroligt brett, så jag kan bestämma mig efter att jag har fått min kanditat, då kan jag bestämma mig för vad jag vill göra.

När har du den då, är det nästa år?

Ja, så sommaren nästa år, då är jag klar. Innan dess så behöver jag då vara en del i Västerås, jag ska se hur jag löser det, men det ska nog ordna sig på ett eller annat sätt. För att förhoppningsvis så är jag ju kvar här.

Ja, nästa sommar, är du här då, tänker du?

Ja det gör jag, när jag tänker på det. Jag trivs väldigt bra, jag trivs bra i stockholm, jag villväldigt gärna vara kvar. och jag vill ju såklart spela i damallsvenskan. men skulle det vara så att vi inte går upp, då ser jag mig som kvar här ändå. Allt kan ju hända men ja, jag ser mig som kvar i Hammarby nästa sommar.

Klart vi ska gå upp!
Hur tänkar du annars med framtiden? Du vill jobba då med folkhälsa?

Ja väldigt gärna, och det är klart att en liten dräm finns ju om att få spela internationellt. När jag tänker tillbaka på det som jag har gjort hittills, så är väl ett av mina största fotbollsögonblick champions league, mot Wolfsburg, det är det största jag har varit med om. Så det är såklart att jag vill in och snudda det, om möjligt. Som tur är så spelar jag ju i en position där jag har ganska många år på mig, oftast är man ju trettio när man är som bäst som målvakt. Så drömmen är ju att spela internationellt och då är England den ligan som jag drömmer om. Där har dom nånting stort på gång. Så man kanske får går i Lotts fotspår en gång.. man får väl se vad som händer, Först ska vi upp i damallsvenskan, så får vi se på allt annat sen!

vad har jag glömt, vad vill du berätta?

jag vill passa på att.. vi har ju en otrolig fördel i att spela på kanalplan, och ha de otroliga supportrarna som vi har. det låter alltid lite klyschigt när man säger det, men jag tycker det är helt otroligt. vilket tryck vi kan ha här. både på kanalen men också på vissa bortamatcher, som nu senast i blekinge så har vi ändå ett gäng supportrar som står och hejar på oss, jag tycker det är helt fantastiskt, det är otroligt roligt och stöttande, och det får en ju att vilja prestera. Om man inte ville det innan så vill man det verkligen när alla har tagitn sig dit. 



