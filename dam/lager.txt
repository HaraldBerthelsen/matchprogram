Rubrik
Johan Lager: "Lagets målsättning är att gå upp" eller "Hon kommer att ösa in mål" ?? 


Hammarby hade inte någon gång legat på nedflyttningsplats inför den sista omgången. Men efter förlust i sista matchen slutade det med nedflyttning till Elitettan. Matchprogrammet träffade sportchef Johan Lager för ett samtal om årets spelartrupp och målsättningar.



Johan anställdes som sportchef för Hammarbys damlag i mars förra året, efter att Olof Unegård fått lämna sin delade tjänst som tränare och sportchef. Det var fortsatt viss turbulens i ledningen till sommaren, då nuvarande huvudtränare Isak Dahlin anslöt. För Johan fanns det tidigt anledning att förbereda för nästa säsong, då med tanken att laget skulle spela kvar i Damallsvenskan.




- Först pratade vi egentligen om att jag skulle vara tillförordnad sportchef, men jag blev sugen på att göra något nytt efter sju år som akademichef på pojksidan. Och jag kände att börjar jag lägga kraft och energi på det här så vill jag inte släppa det sen, jag vet hur jag fungerar, utan fullfölja det och se vart det tar vägen.  

- Skiljer sig sportchefsrollen åt, mellan herrlaget och damlaget?

- Jag gör i princip samma arbete. Sen så har jag ett antal andra uppgifter också. Jag gör en hel del av Bitens jobb på damsidan, med material, och nu har ju A-laget Eken också, som team manager, en hel del som han gör för herrarna gör jag för damerna, och jag scoutar för damerna också, det är ju Micke Genberg för herrarna, så jag är som en hybrid av alla tjänster i herrlaget utanför spelarna och tränarna.

- Jag är också fotbollsinstruktör på Nybohovsskolan ungefär en och en halv dag i veckan.

- När jag fick jobbet i mars var truppen redan satt. Den truppen var, tyckte vi, inte tillräcklig för att spela i Damallsvenskan. Det fanns i princip inga svenska spelare kvar på marknaden, så vi fick jobba på det utländska spåret. Sen under året scoutade jag spelare och fick en bättre bild av vilka spelare man skulle fundera på. Jag jobbade förstås för att förbereda oss på att spela i Damallsvenskan 2019, men jag tog heller inte ut det i förskott att vi skulle vara kvar. Jag tittade på många spelare som antingen kunde vara lagom i Elitettan, eller komplettera en allsvensk trupp men kanske inte som startspelare. Så jag kände mig någorlunda förberedd ändå. 




- Så blev det stor skillnad när vi hamnade i Elitettan? Eller skulle samma truppförändringar ha kommit ändå?

- Jag tror att antalet hade varit ungefär detsamma om vi hade varit kvar. De spelare som tillkom sedan jag klev in var de utländska, och dem hade vi inte råd att behålla. Nu har vi valt en lite annan inriktning, och i kombination med ekonomin, och med att det fanns fler svenska spelare att välja på, så tror jag att antalet nya spelare hade varit ungefär detsamma. Kanske att någon spelare till hade varit kvar. Men annars tycker jag egentligen att vi lyckades förlänga med spelare som vi tyckte var bra och tongivande i laget redan förra året. Och det är klart att i och med att vi kunde förlänga med dem nu, i en division längre ner, så får de chansen att bli ännu mer tongivande.

- Många spelare har visat intresse för att komma till oss, folk förväntar sig att vi ska vara ett topplag i Elitettan. Man ska inte heller underskatta namnet Hammarby, det är en fördel. Och vi har bra förutsättningar, Kanalplan är en fin anläggning för damfotboll. I vissa fall har spelare kommit till oss trots anbud från Damallsvenskan, även om kanske inte från topplagen. Det handlar förstås om att de har större möjlighet att få spela på den position de föredrar, och att de hoppas kunna ta nya steg i sin utveckling här. Även den sociala sidan, med bostad, jobb, studier, kan vara en fördel för oss.


TEXTEN OM TRUPPEN HÄR OM VI VILL HA EN SAMMANHÄNGANDE TEXT

- Vill du säga något om målsättningen för säsongen?

- I laget har vi bestämt att målsättningen är att vi ska gå upp i år. Det har inte varit någon press från klubben om det, men man har frågat och det är vad vi har svarat. Vi har spetsspelare och vi har bredd, så håller vi oss hela har vi en trupp som har potential att spela på den nivån som krävs för att vinna serien. Däremot är vi inte så bra så att vi kommer springa igenom serien. Jag vill helst att vi vinner alla matcher med minst 4-0, men tyvärr kommer det nog bli mer spännande än så!





HAMMARBYS DAMSPELARE 2019

Båda målvakterna är nya för i år: X Britta Gynning, närmast från Eskilstuna United, och X Jonna Andersson, från BK30 i Västerås. Gynning har meriter från fyra U23-landskamper, och även fyra allsvenska matcher för Eskilstuna förra säsongen. Andersson har före BK30 representerat IFK Kalmar i Elitettan.
- Britta har ju ett starkare CV. Men den som är bäst spelar, vi har inte bestämt förstamålvakt. Det kan ju skifta under säsongen också.

- Vi har förlängt med X Lotta Öqvist, så vi hoppas att hon är hel och spelar på vänsterkanten, antagligen som vänsterback. Hon är fortfarande en ung tjej, 22, men har spelat många år redan på hög nivå.
- Sen har vi de som kan spela i mitten, vi har X Fanny Johansson, kom in sent från Kvarnsveden. Det var skönt att få in henne, tycker att hon har bidragit under försäsongen. Bra back, bra på det mesta.
- X Elin Bergkvist, ny från Kalmar men har spelat ett 50-tal matcher för Piteå tidigare, i Damallsvenskan, stor och stark, vinner mycket boll.
- X Julia Ekholm från Uppsala, tidigare spelat i Hammarby, Stockholmstjej kan både spela mittback och och ytterback.
- Sedan har vi X Alma Nygren som har blivit back nu på slutet, har tidigare varit forward, vi tror att hon konkurrerar mer som högerback än som forward. Så hon behöver säkert utveckla sitt försvarsspel och positioner i försvarsspel men det har sett bra ut, utifrån att det är en ny position.
- Vi har X Ellen Gibson som kan spela mittback eller i mittfält. Varit många år i Hammarby, fostrad här och har spelat många år i a-laget. En bolltrygg spelare, spelskicklig. X Cathrine Dahlström hoppas vi såklart på - det är ju en spelare som har varit ordinarie i allsvenskan, så vi hoppas att hon kommer tillbaks i full form från sin korsbandsskada. Rehabträningen har gått bra, men hon blir nog inte redo till seriestarten, det tror jag inte.
- X Alice Ruda är från F19, hon har gjort bra ifrån sig på träning, har en bra karaktär. Och X Katja Höyer, en spelare närmast från Kopparbergs/Göteborg F19. De kommer nog båda främst matchas i F19 eller i samarbetsklubben Södersnäckorna.

- X Emma Jansson har ju spelat som vänsterytter, mycket. Vi vill att hon ska komma lite bakifrån, för att använda sitt tillslag. Hon har ett bra skott, och ett bra samspel med Lotta på vänsterkanten. men hon kan också spela forward och är bra där också.
- X Astrid Larssons spelar ibland på innermittfält, ibland på högerkanten. Snabb, nästan snabbare med än utan boll! Behöver dock kanske ta något steg vad gäller speluppfattning och bollmottagningar,
- Sen har vi X Lisa Saving, en ung spelare från AIK. Mycket klok innermittfältare, bara 16 år men konkurrerar på allvar. Missade en del på försäsongen eftersom hon var med i landslaget. Kul för henne men lite tokigt för Hammarby. Det ska bli spännande att se hennes fortsatta utveckling.
- X Hanna Lundkvist, liksom Lisa från AIK och 16 år. Har varit det stora utropstecknet så här långt. Varit fantastiskt bra, hon har storleken, hon har snabbheten, hon har tekniken, tar också väldigt kloka beslut redan, vilket är intressant i så tidig ålder.
- X Jonna Ståhl är tänkt som en viktig kugge på mittfältet. Var en startspelare i Växjö som var ett av Damallsvenskans bästa lag förra året tycker jag, spelade bäst fotboll. Men hon blev skadad redan första veckan hon var här och rehabar fortfarande. Så även där är det en kamp mot klockan att få henne hel till någonstans kring seriestart. Vi försöker att inte chansa med skadade spelare utan att ha tålamod. Det är en lång serie.

- X Lawlaw Nazeri är en spelare scoutad från Tyresö. En spännande spelare, ytter, vänsterfotad. Har också en en riktigt hög högsta nivå, och kan verkligen göra sin spelare och komma till avslut. Men behöver också utvecklas i sitt beslutsfattande och välja när hon ska spela svårt och när hon ska spela enkelt, kan man säga.
- Och X Merlinda Shabanaj, från F19 också. Hon är en allround-spelare, väldigt fin fotbollsspelare. Men hon behöver utveckla någon egenskap som gör att hon slår sig in, och börjar få mer speltid. 

VET EJ OM DENNA RAD KAN VARA MED! - Vi har gjort klart med en ny spelare som vi inte gått ut med ännu - X Ellinor Johansson. Hon har varit med i träningsmatcherna. Hon är ifrån Sundsvall, innermittfältare.


- Bland forwards har vi X Klara Folkesson, vi hoppas att hon tar ytterligare steg. Klara är en spetsspelare som är väldigt bra på vissa saker, och det hoppas vi att hon gör ofta. Hon är bra på att få bollen i mål helt enkelt, så det ska hon göra.
- Bredvid henne, X Emilia Larsson från Norrköping. Gjorde extremt mycket mål en division under. Hon är en riktigt fin fotbollsspelare. Jag hoppas hon får ut sin potential bara, så blir hon riktigt vass.

- Och till sist X Louise Lillbäck från Bollstanäs SK, som gjorde extremt många mål, 33, i Division 1 förra året. Vi hade jätteproblem med henne när vi mötte dom i Svenska cupen. Hon kommmer tillbaka från studier och spel i USA, missar de första fem omgångarna tror jag. Jag tror att hon kommer ösa in mål! Hon är snabbare och starkare än i princip alla.




KOMMANDE MATCHER
13/4 	14:00 	Hammarby - Brommapojkarna 	Hammarby IP 	
22/4 	13:00 	AIK - Hammarby 			Skytteholms IP 	
27/4 	15:00 	Uppsala - Hammarby 		Lötens IP 	
04/5 	14:00 	Hammarby - Mallbacken 	 	Hammarby IP 	
12/5 	14:00 	Assi - Hammarby 	 	Billerud Korsnäs Arena 	
19/5 	14:00 	Hammarby - Borgeby 	 	Hammarby IP
