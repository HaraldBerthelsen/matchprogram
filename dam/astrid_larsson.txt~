Hammarby besegrade Mallbackens IF från Värmland på Hammarby IP lördag den 4e maj. Matchens enda mål gjordes av Jonna Ståhl i mitten av andra halvlek. Det var kallt men publiken bjöds på fint Bajenlir särskilt i den första halvleken. Vänsteryttern och skytteligaledaren Astrid Larsson byttes ut i den sextionde minuten, mot just måslytten Jonna Ståhl.

Vad säger du om matchen?

- Skönt med tre poäng! Lite onödigt spännande kanske, men ändå, vi gör en tillräckligt bra match för att få tre poäng. Vi ska ta tre poäng i varje match, det är det vi siktar på, så nu ska vi bara jobba vidare i veckan med det som inte fungerade så bra idag.

- Vi kommer till en massa målchanser, i första halvlek, som vi måste ta tillvara på bättre, så att vi kan stänga matchen tidigare. Vi släppte väl in dem lite i andra halvlek, då måste vi göra det vi är bra på, så de inte får chansen. Så det är väl det vi får jobba på, till nästa match. Samtidigt, när vi kom in till halvtid, så var vi trygga med att vi kommer att göra mål. Vi pratade om att det var viktigt att inte stressa upp oss, även om vi hade missat många chanser.

Ja målet kom ju, och Mallbacken hade inte mycket att hota med.. Du klev av efter en stund i andra halvlek?

- Ja, jag har haft lite problem med foten här i inledningen av säsongen. Det blev inte klart förrän på uppvärmningen att jag skulle spela, och foten är inte riktigt redo för att spela nittio minuter ännu, så det var ett väntat byte.
Lyckat att Jonna kom in och fick göra mål!

Hon skadades sen och fick kliva av igen, vad var det som hände?

- Hennes axel hoppade ur led, vi trodde först att handleden var bruten men så illa var det inte som tur var.

Inga mål för dig tyvärr idag, men du toppar skytteligan, hur ofta händer det?

- Inte jätteofta - jag har fått en bra start på säsongen, det är jättekul. Jag har fått en lite mer offensiv och friare roll, som har gjort att jag har hamnat i dom lägena, där målchanserna kommer. Där trivs jag som bäst, lite mer fritt, där jag får hitta ytan mellan backlinje och mittfält. 

