HUr bra känns det efter igår?

Nej men det känns väl ok - jag tycker det är starkt att vi lyckas brotta oss in i matchen efter att ha hamnat i underläge tidigt, vilket inte är bra, samtidigt som det är väl ett av få mål som man kan känna att, vad fan, dom gör det rätt bra. Väldigt många mål av de vi har släppt in tycker vi att vi har varit inblandade i, men det här .. Det tror jag Umeå kommer sitta och titta på och säga fan vilket bra mål - och det är väl bara att hålla med
Sen tycker jag det är en jämn bra fotbollsmatch mellan två bra lag, trots att vi inte riktigt kommer upp i nivå offensivt tycker jag, jag tycker det är få spelare som gör några riktigt riktigt bra insatser, men istället så kompenserar vi det med att jobba väldigt hårt och verkligen vilja gå för att inte åka därifrån med en förlust.
Och sen när det står ett-ett med tjugo minuter kvar, då är det väl ändå vi som går för det, utan att för den skull riskera jättemycket, för att det är ju rätt stor skillnad på tre poäng upp till umeå mot sex poäng upp till umeå. Så det var lite att gasa med handbromsen i..
Och för tjejerna tror jag det var väldigt skönt att känna att en bra prestation i kanske den tuffaste bortamatchen resulterar i en poäng och att vi verkligen är med.
Så det känns faktiskt rätt bra.

Ja det ska det väl göra?

Ja det ska det väl göra..

Och nu då - blir det semester nu?

Nu ska vi sätta oss och ha lite utvärdering i veckan, vi ska planera hösten med resor, vi ska titta lite på truppen, så vi jobbar på den här veckan. Så det blir jobb fast i lite lugnare tempo, och spelarna har semester i femton dagar, och det är väl välförtjänt. Dom gick på semester igår. Så två veckor ledigt, sen börjar träning igen. Dom är bara riktigt lediga i fem dagar, sen ska dom börja träna själva.

Ja det var en av de sakerna som du sa att ni ska jobba med nu i veckan, utvärdering av vårsäsongen - vad säger du nu om våren?

Ja - hade nån sagt innan premiären mot BP att när vi går på semester har vi 32 poäng, tio vinster två kryss och förlorat tre matcher, så kanske jag hade tagit det.. Jag tycker att Morön fortfarande sticker mest i ögonen, den insatsen och även hur den matchen blir, den matchen tycker jag att vi ska vinna. Jag tycker att vi gör en dålig insats men ändå en insats som ska räcka till tre poäng.. Dom andra poängtappen, det är ettan och tvåan på bortaplan (HB HUR?). Sen är det ju dåliga prestationer, men det gör ju alla lag, och vi hade det i två tuffa bortamatcher där vi inte kommer upp i nivå. Och då är serien tillräckligt bra för att , ja, då får man ingen poäng. Så jag tycker att vi kanske borde stå på tre poäng till. Då hade jag varit jättenöjd med våren.

Då hade vi ju lett serien.

Ja, exakt, då hade vi lett serien. Samtidigt - det är det vi försöker trycka in i spelarna, att man får en allsvensk biljett när man leder serien efter sista omgången, inte efter sju matcher, eller tio matcher, eller 15 matcher, utan det är efter 26 matcher som vi ska vara etta eller tvåa. Och det tycker jag vi har satt oss i ett läge där vi har gjort det tillräckligt bra för att känna att vi är med. Plus att vi har mött Umeå borta, vi har mött AIK borta, och vi har mött Uppsala borta, och det är alla lag som är topp fyra. Och vi har tagit fem av nio poäng i dom matcherna, framförallt är det inget av lagen som har slagit oss. Plus att vi sen har slagit femman, sexan och sjuan. Så det tycker jag vi ska vara stolta och glada över.

Totalt sett ser det väl bra ut?

Ja, det tycker jag, sen är det också att den här serien är jobbig, det är många bra lag. Det är många lag som maximerar sina egna förutsättningar, och vi har väl konstaterat under de här femton matcherna att vi är bättre när matcherna bedrivs lite som igår, när vi möter ett lag som vill spela fotboll. Vi är sämre när det blir väldigt mycket kamp, och bollen är mycket i luften, och samtidigt som vi kan inte .. alla lag får ju spela hur dom vill, och då måste ju vi hitta sätt att ta oss an det. Framförallt på bortaplan. Det är ju bara att krasst konstatera att vi har tagit 24 av 32 poäng på hemmaplan. De sex bortamatcher som vi har kvar, där måste vi hitta sätt att ta poäng i dom matcherna också för att vi kommer inte ha råd att ta så pass få poäng under resten av året. Det blir väl semesterns fundering, och starten på hösten.

Det känns inte som nåt uppenbart - så här ska vi göra?

Det är ju mitt ansvar. Jag tror det finns en massa faktorer med bortaspelet. Dels så ska man komma ihåg att när vi spelar hemma, så spelar ett annat lag borta. Bortatabellen över lag är betydligt jämnare, det är inget lag som man bara åh jävlar vad dom har tagit mycket poäng borta. Utan man tar sina poäng hemma och det är jobbigare att spela borta. Det är förutsättningarna med resor, jag tycker iochförsig att vi har skapat mycket bra förutsättningar, men ibland sover du inte hemma, du går upp tidigt, och även om vi flög igår så blir det en lång dag i Umeå. Jag tror alla fotbollslag nästan är bättre hemma. Sen är det ju lite grann som jag var inne på innan säsongen, att i mindre orter, när tex vi och AIK kommer på besök, då är det hoppborg och årets match och även fast man ligger i en tabellsits eller man egentligen är ett bättre lag så lyckas lagen .. Det är viktigt för dom att slå oss, på ett sätt som när dom i nästa hemmamatch möter ett mindre lag, då handlar det mer om vilket lag som är bäst på att spela fotboll och det måste vi ju lära oss att hantera. Och vi måste kanske framför allt fotbollsmässigt hitta ett sätt att kunna vinna när vi inte får diktera villkoren som vi vill. Det handlar väl om att skruva på vissa saker. Planen och underlaget kanske inte gynnar oss, och motståndare som gärna ligger väldigt lågt och drar ner i tempo, inte är så intresserade av att bygga ett anfallsspel utan spelar rätt direkt, då gäller det att kunna spela matcher på dom villkoren också.

Många av motståndarlagen som är lite sämre kommer väl att göra det här också?

Så är det ju samtidigt som att här tror jag .. man vill inte att det ska vara en bortförklaring .. Så som vi vill spela fotboll, det mår vi mycket bättre av att göra här. Vi är bättre på att göra det här, vi är här varje dag, och det är ett väldigt bra konstgräs här, som gynnar oss idet sättet vi vill spela, framfrallt  anfallsfotboll. Och sen tycker jag att spelarna har hanterat en väldigt glädjande "hype" som har blivit. Hammarby IP med publiksiffror som, vi hoppas att det kan bli ännu bättre publiksiffror men redan nu så är vi väldigt glada över det stöd vi har fått här. Det blir faktiskt ett rätt bra tryck när dom eldar igång och framförallt känns det som att vi växer med det. Medan motståndarna tycker nog att vad är det som händer här nu, och är väldigt ovana vid att spela en fotbollsmatch med dom förutsättningarna, och där ... Här är det ju, även om, precis som du sa, där du började frågan, att dom försöker nog spela på samma sätt här, men här är vi så pass trygga och lugna, och vet att vi kommer tillslut att göra mål. Och det är ju en jävla skön känsla.

Det är klart att det måste vara roligare att spela här, med klacken och så?

Ja, otroligt.

Men ändå, då, igår visade ni ju detsamma mot umeå, att om ni fortsaätter så blir det mål till slut?

Ja. Det är en bortamatch lik den mot AIK, det är rätt mycket folk, det är planer som är helt ok, både på Skytteholm och Umeå energi arena eller vad den heter, och det är framför allt två lag som bjuder upp till dans. Det passar oss bättre, men vi måste också verkligen, snabbt och effektivt nu under sommaren, hitta ett sätt att vinna även matcher när det inte är så.

När det inte är så himla kul?

Ja exakt, göra jobbet. Nånstans ... En av de matcher som jag är stoltast över, det är ASSI borta. Visst vi flög, men det var fyra plusgrader och ösregn, riktigt riktigt dåligt underlag, och ett motståndarlag som.. Ja, ASSI har förlorat två matcher bara, varav en mot oss, där vi verkligen bara gör jobbet. Det är ingen sprudlande insats, men spelarna jobbar jävligt hårt och vi är spetsiga. Emma gör tre i första halvlek, och sen stänger vi bara igen det. Det är precis det som vi kommer behöva ha, ett antal såna insatser.

Tre förluster är ju inte katastrofalt, men det var väl också att det kom tre på raken borta?

Ja, det blev ju varannan där, torsk, studsa tillbaka, torsk, studsa tillbaka. Och framförallt som sagt det är just Morön överlag, det är femte matchen på två veckor, vi hade kommit från en väldigt bra insats mot umeå hemma, och att då snubbla, det kändes så jävla onödigt. Det är ingen katastrof. Och som sagt överlag en klart godkänd vår.

Ja. Och sen får man hoppas att det inte blir Morön borta som avgör serien till slut..

Ja, fy fan, vilken jävla mardröm det skulle vara..

Ja sen sa du att ni i veckan skulle se över truppen, det var ju en fråga jag hade, förstås. Är det troligt att det blir några förändringar i truppen?

Det är ju egentligen inte min fråga utan det är Johan Lagers fråga, och som alltid så är det ju en ekonomisk aspekt i det, samtidigt som jag sitter väldigt nöjd där vi sitter nu, som sagt en klart godkänd vår, och jag tycker vi har bra konkurrens, bra bredd, och även bra spets. Och sen tycker jag att man faktiskt ska räkna in både Cathrine Dahlström och Jonna Ståhl, som vi hoppas att när vi drar igång efter semestern att dom sakta men säkert börjar närma sig att starta tävlingsmatcher. Så jag räknar lite grann in dom som två nyförvärv. Det tror jag behövs och det tror jag kommer bli väldigt bra också.

Det är inte några spelare med utgående kontrakt som försvinner nu?

Nej. Det är väl klart att det skulle kunna vara spelare där alla mår bra av en förändring. Med lite speltid, eller ingen speltid, och hitta en nivå där det är lättare att få speltid.. Såna saker skulle ju kunna hända..

Men det är inget som är klart, alltså.

Ja vi har nog fått med allt.. Är det några spelare nu under våren som du tycker har utvecklats mer eller bättre än du hade trott?

Jag tycker att Emma och Lotta, som högprofilerade spelare, som vi var glada att kunna behålla, och utåt sett, många var förvånade att vi kunde behålla, jag tycker dom verkligen har visat varför vi ville behålla dom, varit väldigt tongivande. Men det hade vi både en förhoppning och en tro på att det skulle vara så, så det är väl inget överraskande, men .. dom har verkligen levererat. Ellen Gibson har gjort en fantastiskt bra vår, det var tufft för henne förra året med väldigt lite speltid i allsvenskan. Och nu tycker jag att hon har varit otroligt viktig för oss hela våren. Oavsett om hon har spelat mittback eller central mittfältare så tycker jag att hon har varit väldigt väldigt bra. Och sen så både Hanna Lundkvist och Felicia Saving som vi tog från AIK, då tog vi ju dom för att, så här, fan vad spännande det här kommer bli på sikt. Och så - ja Hanna var väl utanför i premiären, sen har hon spelat 14 matcher från start, tror jag, och Felicia har vi väl valt att vila någon gång, för att hon har spelat jämt också, och dom har spelat inte för att dom är unga utan för att dom har tagit kliv betydligt fortare än vad jag trodde iallafall. Och det är faktiskt jävligt kul, och vi är med och slåss i toppen och har två 02-or som ordinarie. Jag tror inte det är så många lag, oavsett tabellplacering, som spelar så pass unga spelare.   







